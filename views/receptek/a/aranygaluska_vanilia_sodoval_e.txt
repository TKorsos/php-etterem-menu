A langyos tejbe morzsoljuk bele az élesztőt, keverjük el benne az 1 teáskanál cukrot, majd meleg helyen várjuk meg, míg az élesztő felfut (kb 5-8 perc).
A lisztet szitáljuk keverőtálba, adjuk hozzá a sót, vaníliás cukrot, puha vajat, tojássárgáját és a felfutott élesztős keveréket.
Kézzel vagy géppel dolgozzuk össze, míg a tészta elválik az edény falától, rugalmas és fényes lesz.
Fedjük le, és meleg helyen kelesszük 1 órát.
A megkelt tésztát borítsuk lisztezett deszkára, majd 1 cm vastagra nyújtsuk ki, végül pogácsaszaggatóval szúrjuk ki a tésztát.
A darált diót a cukorral és fahéjjal forgassuk egybe.
Az olvasztott vajba mártsuk bele a kiszaggatott tésztakorongokat, majd hempergessük meg a diós keverékben.
A diós tésztákat rakosgassuk kivajazott tepsibe, majd konyharuhával letakarva még 20 percig kelesszük.
Előmelegített sütőben, 180 fokon süssük 15 percig, majd további 15-20 percig 160 fokon (tűpróbával ellenőrizzük).
Vaníliasodóval kínáljuk.
A sertéskaraj szeleteket klopfold ki, sózd és borsozd mindkét oldalukat.
Panírozd be lisztbe, tojásba és zsemlemorzsába forgatva.
Forró olajban süsd aranybarnára a húsokat mindkét oldalukon, majd szedd papírtörlőre, hogy a felesleges olajat felitassa.
A spagettit főzd ki sós vízben a csomagoláson található utasítás szerint, majd szűrd le.
A finomra vágott hagymát kevés olajon párold üvegesre.
Add hozzá a csíkokra vágott sonkát, majd néhány perc után a szeletelt gombát is. 
Fűszerezd sóval, borssal és kakukkfűvel, majd öntsd fel a passzírozott paradicsommal. 
Gyöngyöztesd kis lángon fél óráig.
A kifőtt spagettit keverd össze a sonkás-gombás raguval, majd szedd tányérokra. 
Helyezz mindegyik adag mellé egy szelet rántott húst, és szórd meg reszelt sajttal.
A káposzta leveleit feldaraboljuk, majd késes aprítóban felaprítjuk.
Besózzuk, és állni hagyjuk néhány percig.
Sós, olajos, forrásban lévő vízben al dentére főzzük a tésztát a csomagoláson található utasítás szerint.
Egy nagy lábosban felhevítjük a libazsírt, beletesszük a kifacsart káposztát, alaposan megszórjuk törött borssal, és üvegesre pároljuk.
Amikor kezd barnulni, hozzáadjuk a cukrot, jól elkeverjük, karamellizáljuk, majd hozzáadjuk a mézet is.
Amikor bebarnult, felöntjük a borral, hozzáadjuk a köményt, ha kell, tovább sózzuk, borsozzuk.
Végül készre pároljuk.
A tésztát leszűrjük, és a megpárolt káposztához adjuk.
Jól elkeverjük, összesütjük, hozzáadjuk a vajat, és tálaljuk.